---
title: Persone con Disabilità
permalink: /persone-con-disabilita/index.html
description: 'Dal 1987 abbiamo svolto attività di introduzione alla subacquea con autorespiratori per persone disabili, generalmente portatori di disabilità fisica, e dal 2019 è iniziato un progetto di Snorkeling per persone con disabilità intellettivo relazionale.'
layout: page
---

Dal 1987 abbiamo svolto attività di introduzione alla subacquea con autorespiratori per persone disabili, generalmente portatori di disabilità fisica, e dal 2019 è iniziato un progetto di Snorkeling per persone con disabilità intellettivo relazionale.

La nostra attività di Snorkeling orientato alle persone con disabilità è attualmente patrocinata dal Comune di Recco e coadiuvata da molte associazioni (ECOPSI, RaRi Nantes Camogli, Associazione Medici Sportivi, Croce Verde Camogliese, Croce Verde Recco, Area Marina Protetta di Portofino, Lega Navale di Camogli, Club Amici Vela e Motore Recco) ed enti pubblici (Marina Militare, Guardia Costiera, Guardia di Finanza ROAN, Carabinieri Subacquei e Vigili del Fuoco Subacquei).

La FIPSAS (Federazione Italiana Pesca Sportiva ed Attività Subacquee, federazione del CONI) si è fatta parte integrante delle attività, approvando e facendo proprio a livello nazionale quanto proposto dal CSM. Nel 1988 è stato infatti approvato il programma di Immersioni AR per portatori di disabilità (PDa) e dal 2019 il programma di Snorkeling per Disabili (PSda) è entrato nel Percorso Didattico Nazionale della Federazione.

Nel programma dei corsi sono previste principalmente attività pratiche in piscina e mare, tutti i programmi sono adattati alle specifiche esigenze del singolo. Quando possibile, una partecipazione dei familiari nelle fasi finali del corso (mare) è incoraggiata e gradita. Ai corsi hanno partecipato in media 6/12 atleti e 5/8 Istruttori ed Assistenti Istruttori Federali con idonea specializzazione appartenenti anche ad altre società FIPSAS della provincia di Genova.
