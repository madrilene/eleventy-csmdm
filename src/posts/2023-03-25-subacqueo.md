---
title: 'Subacqueo, Primo Soccorso e Camera Iperbarica'
description: "Sabato 25 Marzo 2023 presso il Centro Iperbarico di San Martino (GE) si è svolto il secondo Stage dal titolo 'Subacqueo, Primo Soccorso e Camera Iperbarica', organizzato in collaborazione con il Centro Subacqueo Mediterraneo 'Duilio Marcante' di Camogli (GE)."
date: 2023-03-25
tags:
  - Attività
---

Sabato 25 Marzo 2023 presso il Centro Iperbarico di San Martino (GE) si è svolto il secondo Stage dal titolo "Subacqueo, Primo Soccorso e Camera Iperbarica", organizzato in collaborazione con il Centro Subacqueo Mediterraneo "Duilio Marcante" di Camogli (GE). Le lezioni sono state tenute dalla Dott.ssa Paola Salvetti (responsabile del Centro Iperbarico), Alberto Gattoni (tecnico di Camera Iperbarica) e Aldo Cerri (specialista MMI).

I numerosi partecipanti (istruttori e accompagnatori sub di diverse didattiche) hanno ricevuto informazioni pratiche e teoriche sulle diverse tipologie di impianti iperbarici, l'attivazione della catena dei soccorsi, la nuova scheda SIRI, le attività di intervento e le problematiche incontrate degli ultimi anni, tutte nozioni finalizzate ad aumentare la sicurezza in caso di eventuali problemi durante le immersioni.

L’incontro rientra in un programma di attività studiate per approfondire la competenza in diversi campi della subacquea e della sicurezza nato dalla cooperazione tra il Centro Subacqueo Mediterraneo “Duilio Marcante” e il Centro Iperbarico di San Martino. Altre giornate informative sono in arrivo.

![Alt text](/assets/images/blog/subacqueo-1.jpg)
